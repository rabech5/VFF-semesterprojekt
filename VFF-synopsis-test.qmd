---
lang: en
format:
  pdf:
    documentclass: article
    toc: false
    toc-title: Indholdsfortegnelse
    toc-depth: 3
    number-sections: true
    number-depth: 3
    linestretch: 1.5
    titlepage: true
    lof: false
    lot: false
bibliography: VFFbib.bib
header-includes:
  - \usepackage[a4paper, top=30mm, bottom=30mm, left=20mm, right=20mm, heightrounded]{geometry}
  - \usepackage{booktabs}
  - \usepackage{makecell}
  - \usepackage{pdfpages}
  - \AtBeginDocument{\includepdf[pages={1}]{vff-forside.pdf}}
crossref:
  fig-prefix: ""
  sec-prefix: ""
  tbl-prefix: ""
  eq-prefix: ""
editor: 
  markdown: 
    wrap: 72
---

```{r}
#| label: Setup
#| echo: false
#| eval: true

# Options
options(OutDec = ",")

# Pakker
pacman::p_load("knitr", "tinytex", "tidyverse") 
```

\thispagestyle{empty}
## Læsevejledning {.unnumbered .unlisted}
Denne synopsis er udarbejdet i forbindelse med 1. semesterprøven på Dataanalyse uddannelsen hos Erhvervsakademi Dania. Projektet er lavet af gruppe 2, bestående af Dennis Bork Kjeldsen, Martin Munk Laigaard, Rasmus Bech Poulsen og Sebastian Krog Husted.
Analyserne i synopsen baseres på mere dybdegående analyser, som kan findes i bilagene, sammen med den kommenterede kode. I synopsen vil der fremover blive brugt forkortelser, sådan at Viborg F.F. omtales som VFF, og machine learning omtales som ML.

\pagenumbering{gobble} 
\tableofcontents 
\newpage 
\listoffigures 
\listoftables 
\newpage 
\pagenumbering{arabic} 
\setcounter{page}{1}


# Problemstilling {#sec-problemstilling}
I den moderne sport spiller dataanalyse en central rolle i beslutningsprocesser for at understøtte strategiske og kommercielle beslutninger for klubberne som virksomheder. Ved VFF kan evnen til at forudsige tilskuertal ved hjemmekampe bidrage til at optimere billetsalg, markedsføring og planlægning af ressourcer til kampene, blandt andet gennem mad, øl og personale på kampdagene.
Den kommercielle afdeling har længe haft udfordringer med at forudsige billetsalget til klubbens hjemmebane, hvilket er en nøglefaktor for ressourceplanlægning, markedsføring og reducering af madspild – hvilket alt sammen har direkte indflydelse på klubbens finansielle resultat. For at imødekomme denne udfordring, har afdelingen et ønske om at udvikle en ML-model, der kan forudsige billetsalget en måned, 10 dage, 7 dage og 3 dage før kampstart ved at tage højde for faktorer som modstanderhold, vejrudsigt og akkumulerede point for sæsonen. Modellen skal fungere som beslutningsværktøj for at optimere ressourceplanlægning.
For at benytte en sådan model til dens fulde potentiale, afhænger det dog også i høj grad af den praktiske implementering, som i sig selv også er dybt afhængig af klubbens datamodenhed, data governance og organisationsstruktur. Dette skaber altså et behov for at forstå hvordan en teknisk løsning af denne type kan tilpasses og implementeres til lige netop VFF's organisatoriske virkelighed. Dette projekt vil derfor ikke blot undersøge hvordan den optimale model bygges, men også hvordan det sikres at modellen kan implementeres i virksomheden, og integreres i klubbens daglige praksis på en måde hvor den skaber reel værdi som et beslutningsværktøj.

## Problemformulering {#sec-pf}
Hvordan kan VFF styrke deres beslutningsgrundlag for billetsalg, markedsføring og ressourceplanlægning, ved at udvikle og implementere en optimal ML-model der kan forudsige tilskuertallet til hjemmekampe på forskellige tidspunkter før kampstart?

## Undersøgelsesspørgsmål:
1. Hvilket niveau af datamodenhed har VFF på nuværende tidspunkt?
2. Hvilken ML-model forudsiger bedst tilskuerantal?
3. Hvordan kan modellen tilpasses VFF’s datamodenhed og organisation for at skabe værdi i den kommercielle afdeling?


# Videnskabsteori og metode
## Videnskabsteori
For at kunne undersøge både de tekniske og forretningsmæssige aspekter af problemstillingen, anvender vi to forskellige videnskabsteoretiske tilgange. Projektet bygger derfor på et kombineret videnskabsteoretisk afsæt, hvor både positivismen og hermeneutikken spiller en rolle i hver deres del af projektet.

I den tekniske del anvendes en positivistisk tilgang til at forudsige tilskuertal ved hjælp af ML og kvantitative data. Formålet er at skabe et objektivt beslutningsgrundlag for VFF gennem målbare metrikker som MSE/RMSE. For at sikre høj reliabilitet og reproducerbarhed anvendes set.seed [@james_islr]. Tilgangen er valgt, da den hjælper med verificeringen af virkeligheden gennem systematiske metoder. [@livegholm_videnskabsteori]
For at sikre at projektets praktiske værdiskabelse undersøges VFF’s organisatoriske forhold, herunder deres kommercielle behov, data governance og datamodenhed. På baggrund af den hermeneutiske tilgang forstås viden som en fortolkningsprocess betinget af aktørernes erfaringer, holdninger og praksis [@livegholm_videnskabsteori]. Gennem tematisk kodning af interviews og præsentationer analyseres kvalitative data for at identifcere oplevede behov og barrierer i VFFs nuværende beslutningsprocesser [@hecker_code_interviews]. Denne kvalitative indsigt sikrer, at ML-løsningen ikke blot fungerer teknisk, men også er meningsfuld og implenterbar i VFF’s specifikke organisatoriske kontekst.

Kombinationen af disse to tilgange sikrer en helhedsforståelse, hvor den positivistiske del leverer objektive analyser og forudsigelser, mens den hermeneutiske tilgang har fokus på den praktiske anvendelse i organisationen. Samlet set gør denne tilgang det muligt at besvare problemformuleringen balanceret og understøtte VFF’s ambition om øget datamodehed og udvikle sig til en datadrevet organisation.[@livegholm_videnskabsteori]

## Metode
Dette projekt anvender kvantitative og kvalitative metoder, for at identificere faktorer der påvirker tilskuertallet ved VFF’s hjemmekampe. Formålet med metoden er at skabe et datadrevet grundlag for analysen og samtidig supplere de informationer og indsigter fra VFF selv.

Den kvantitative data indhentes fra eksterne kilder som Superstats anvendt til kamp- og tilskuerdata, DMI til vejrdata og Date.nager til information om helligdage. Kilderne bidrager med vigtige variabler, der kan påvirke tilskuertallet, såsom modstanderhold, vejrforhold og kalender relaterede faktorer. For at sikre høj reliabilitet, importeres og lagres data i gruppens SQL database. I databasen renses den rå data, der håndteres manglende værdier og ensretning af formater. Den endelige databehandling og modellering foregår i Rstudio.
Den kvalitative del af metoden består primært af et interview med VFF samt materiale fra klubbens præsentationer. Disse kvalitative data fungerer som et supplement til de kvantitative fund og bruges til at perspektivere resultaterne, fx ved at identificere faktorer, som ikke umiddelbart kan måles direkte i de indsamlede data.

# Analyse

## Data Governance
Dette afsnit er baseret på den fulde data governance analyse, som kan findes i [@bilagxxx].
Analysen for VFF viser, at der er en tydelig strategisk forståelse af data som en værdiskabende ressource, der skal understøtte sportslige og kommercielle beslutninger, herunder kampdagsprædiktioner og ressourceplanlægning. Missionen om at anvende data effektivt, sikkert og struktureret er tydelig hos Daniel og Olga. Data governance er dog endnu ikke formaliseret i organisationen, men praktiseres i høj grad gennem uformelle arbejdsgange og individuel viden.

Kvalitetssikring, validering og dokumentation af data udføres primært manuelt, og der findes kun få automatiske kontroller. Dette øger sårbarheden for VFF´s datakvalitet og risikoen for at de tager beslutninger på fejlagtige grundlag. Manglen på fælles datadefinitioner, faste regler for datastrukturer og ensartet dokumentation har tidligere medført, at automatiserede løsninger er blevet vanskelige at genanvende. Organisationen mangler at implementere Data Governance og dermed fordele ansvarsområder. Daniel skal fremover agere som Data Governance Officer i VFF. Han skal skabe en håndbog med retningslinjer og datatilgang beskrivelser som skal introduceres for organisationens forskellige afdelinger.

Samlet set har VFF en klar strategisk ambition om at anvende data som beslutningsgrundlag, men manglende formaliseret data governance, personafhængighed, manuelle kontroller og et fragmenteret systemlandskab. For at kunne højne organisationens datamodenhed skal de ovenstående tiltag implementeres.
## Datamodenhed
Dette afsnit er baseret på den fulde datamodenhedsanalyse, som kan findes i [@bilagxxx].
På baggrund af data governance-analysen og gennemførte interviews vurderes VFF at befinde sig i den accelererende del af fase 2 (Lære om forretningen) af Alexandra Instituttets datamodenhedsmodel. Organisationen anvender i stigende grad data til at træffe sportslige og kommercielle beslutninger. Dog udtrykker Daniel, at de er længere, men en lang række faktorer holder dem tilbage fra at opnå ønsket resultater.

Deres tankegang og mål ligger i fase 3 og 4, men grundet silotænkning og mangelfuld datahåndteringsprocedure vil Daniel skulle påtage sig rollen som Data Governance Officer og indsætte regler for datahåndtering. Datakvalitetssikring og vedligeholdelse varetages primært af to nøglepersoner, hvilket medfører sårbarhed og begrænser skalerbarhed for VFF. Dette er ikke foreneligt med overgang til fase 3, hvor Data Governance, roller og processer er formaliseret gennem en håndbog.
VFF viser en tydelig ambition om at anvende data mere som et konkurrenceparameter, men deres nuværende bemanding i dataafdelingen begrænser mulighederne for at automatisere og videreudvikle processer. Den manglende kapacitet betyder, at VFF vil forblive i den udførende del af data frem for at benytte det strategisk.

Samlet set anvender VFF data aktivt til læring og beslutningsstøtte, men manglende formaliseret Data Governance, automatisering, systemintegration og organisatorisk kapacitet betyder, at klubben fortsat befinder sig i fase 2 og endnu ikke kan operere på fase 3-niveau.

\newpage
## Sammenligning og vurdering af modeller
![Model sammenligning over forskellige prediction tidspunkter (Egen tilvirkning)](vff-modeller.png){#fig-vff_modeller width="100%"}

Der er blevet testet og trænet 5 forskellige modeltyper på tværs af 4 forskellige tidshorisonter før kampstart. Disse modeller evalueres her på baggrund af RMSE, for at kunne sammenligne dem på den mest fortolkelige metrik [james_islr].
På tværs af modellerne, ser man et tydeligt mønster, en undtagelse ses dog ved de modeller der forsøger at forudsige 1 måned før kampstart, hvor Ridge tager føringen, da den opnår en lavere RMSE end både Lasso og de andre modeller. Dvs. at når der skal forudsiges 10, 7 eller 3 dage før kampstart, er det Lasso der performer bedst i test, mens det ved forudsigelse 1 måned inden kampstart er Ridge der performer bedst i test.

\newpage
For at vurdere de bedst performende modeller fokuseres der fortsat på RMSE som evalueringsmetrik. Figuren her viser at allerede fra 1 måned til 10 dage sker der en betydelig forbedring. Denne forbedring kan primært tilskrives inkluderingen af de nye variabler for det faktiske billetsalg før kampstart. Med disse variabler får modellerne et meget præcist og retvisende pejlemærke, der skaber større præcision i forudsigelserne.

![Bedst performende ML-modeller (Egen tilvirkning)](vff-performance.png){#fig-vff-performance width="100%"}

RMSE-værdien på 1064 ved prædiktioner en måned før kampstart indikerer en gennemsnitlig afvigelse på over 1.000 tilskuere. Uden adgang til præcise billetsalgsdata har disse langsigtede forudsigelser begrænset operational værdi, da fejlmarginerne er for store til at danne et solidt beslutningsgrundlag for eksempelvis bemanding og indkøb.
Når vi derimod kigger på 10, 7 og 3 dage før kampstart ses det at RMSE’erne ligger på hhv. 519, 370 og 196 tilskuere. Denne udvikling understreger, at modellens anvendelighed er tæt forbundet med tidshorisonten. De langsigtede forudsigelser giver primært et vejledende billede, hvor de kortsigtede giver et reelt billede af forventet tilskuere. Det vurderes at de kortsigtede modeller, der inddrager billetsalgsdata tæt på kampstart, er bedst til at understøtte konkrete beslutninger om ressourceplanlægning i VFF’s kommercielle afdeling.

\newpage
## Væsentligste konklusioner 
Analysen placerer VFF i fase 2 af datamodenhedsmodellen. Selvom data anvendes i beslutninger, sænkes udviklingen af manglende data governance, høj personafhængighed og uklare strukturer, som dataudviklingen styres af få personer. Disse organisatoriske faktorer er afgørende for, hvordan en ML-løsning kan implementeres og skabe reel værdi.

Resultaterne viser, at modellernes præcision er tæt forbundet med tidshorisonten, da inkluderingen af billetsalgsdata markant forbedrer performance. Ridge-modellen performer bedst ved en måned før, mens Lasso-modellen leverer de mest præcise resultater tæt på kampstart, altså 10, 7 og 3 dage før kampstart. De lave RMSE-værdier tæt på kampdagen gør disse modeller velegnet som beslutningsgrundlag, mens de langsigtede fungerer som en vejledende mulighed.

Det konkluderes at VFF kan styrke deres kommercielle fundament ved at bruge ML som et værktøj tæt på kampstart. For at få fuldt udbytte af modellen skal den indføres gradvist og støttes af faste aftaler om dokumentation, ansvar og data governance. Ved at koble de tekniske forudsigelser med klubbens faktiske arbejdsgange kan VFF begrænse ressourcespild, tage mere præcise beslutninger og derfor være et skridt tættere på at blive en mere datadrevet organisation.

\newpage

# Literaturliste

::: {#refs}
:::

\newpage

Al kode skal være i bilag (appendix)

\appendix



# Bilag 1: Data Governance


![Data Governance Framework [@datagovernanceinstitute_dgi]](Data-Governance-Model.png){#fig-Data-Governance-Model width="100%"}

## Mission & Values:
Viborg F.F’s mission er at sikre en effektiv, sikker og struktureret tilgang til arbejdet data, som kan styrke beslutningsgrundlaget internt i form af sportslig og kommerciel drift samt kampdags prædiktioner således at ressourceplanlægning kan gøres klar. 
Mission er at sikre at Viborg FF bruger data effektivt, sikkert og struktureret og dermed kan de træffe bedre beslutninger internt i form af sport, kommerciel drift og kampdags prædiktioner således at resource planlægningen kan gøres klar. [@datagovernanceinstitute_dgi]
“Vores opgave er lidt det samme. Indsamle opgaver og præsentere sådan så at Dem der skal bruge det [...] i stedet for de skal sidde i Excel og downloade og smide over og alle mulige forskellige ting, så går de bare ind og kigger, og så får de egentlig bare data præsenteret sådan så at deres opgave bliver at kigge på det færdige produkt og ikke lave det, fordi det er ikke deres kompetencer.” [@bilagxxx]

Data anses i VFF for at være værdiskabende og målet er, at data integreres i samtlige af klubbens processer på tværs af alle afdelinger i organisationen, så data bliver en strategisk ressource, som kan bruges til at skabe en fælles arbejdsstandard. Man vil derudover gerne skabe en balance mellem automatisering og manuelt arbejde, sådan at data produkterne kommer i hænderne på dem der skal bruge det hurtigst muligt, men hvor de stadig kun skal lave så lidt manuelt arbejde som muligt: “men hvad nu hvis vi introducerer bare et manuelt step, sådan så I lidt hurtigere kan komme i gang øh med at få de ting, I godt kunne tænke jer at vide.”[@bilagxxx]
Dette er støttet af Viborg FF interviewet hvor Daniel snakker om at samle organisationen data ét sted og skabe struktur. Palle ønsker pålidelig fremmøde-data for at planlægge indkøb.


## Beneficiaries of Data Governance
Hos VFF ønsker man at anvende data til at optimere sportslige resultater, både under kampe og på træningsbanen, hvor man kan monitorere spillernes belastning, for at minimere skadesrisikoen. I den kommercielle afdeling bruger man data til at udregne brugsværdier ved kampe og data fra tidligere kampe til at forudsige fremmøde til kommende kampe. Derudover bruges data til at skabe overblik over økonomi og KPI, som ledelsen anvender til at styrke beslutningsgrundlaget. 

Ligeledes vil øget fitness-for-use resulterer i færre data kvalitetsfejl, minimere manuel datahåndtering og dermed give medarbejderne bedre mulighed for at finde data og have en klar opgavefordeling. [@datagovernanceinstitute_dgi]


## Data Products
Viborg FF er opbygget som et fagbureaukrati med flere uafhængige afdelinger med specialister, som ofte er autodidakte, og arbejder i forskellige systemer og egne metoder til datahåndtering. Det har skabt et stort og fragmenteret systemlandskab og forskellige tilgange til arbejdet med data. Dette resulterer i organisatoriske siloer, idet "afdelingerne nogle gange godt kan have lidt svært ved at have tid til at snakke sammen med hinanden" [@bilagxxx], og kan medføre at data ikke er konsistent på tværs af klubben og flere opgaver er medarbejder afhængig. Dette er også resultatet af at virksomheden er "meget sådan autodidakt oplært" [@bilagxxx], hvilket har skabt udfordringer med at få implementeret standarder. Dataafdelingen arbejder derfor på at standardisere processer og værktøjer med henblik på at skabe en ensartet datahåndtering, blandt andet gennem metadata, som kan bruges på tværs af organisationen. Et eksempel på denne standardisering er den sportslige sektor, hvor: "vi lavede unikke ID'er til hver eneste spiller på tværs af hele Viborg FF".[lydfil 1]

Derudover benytter klubben eksterne dataleverandører, herunder tracking data, der registrerer spillernes positioner og bevægelser, samt kampstatistikker som expected goals (xG), afslutninger, løbedistancer m.m. Disse data bruges af den sportslige afdeling til at analysere spillernes præstationer og monitorere deres belastning. 
VFF anvender ligeledes Eventii til billet og sæsonkort salg, sæsonkort på abonnement. Det vil sige at det er derfra kundedata fra tilskuer hentes. Det benyttes primært af Palles afdeling.
Et data produkt Viborg FF bruger på nuværende tidspunkt er BI til dashboards, såsom nedenstående eksempel fra VFF powerpointen:

![Viborg F.F Dasboard (PowerPoint udleveret af Viborg F.F)](vff-dashboard.png){#fig-vff-dashboard width="100%"}

[@datagovernanceinstitute_dgi]


## Controls
De seneste år har medarbejderne i Viborg FF udvist en øget interesse i hvordan data kan anvendes til at optimere sportslige og kommercielle resultater. For at understøtte udviklingen har dataafdelingen udviklet et standardiseret dataprodukt template, som alle medarbejdere skal udfylde, hvis de ønsker et nyt produkt udviklet. Templaten skal beskrive hvad formålet er med produktet, hvornår det skal leveres og hvilke data der skal anvendes. Derudover er der ikke nogen formelt definerede processer for hvordan de i afdelingerne skal arbejde med data og kommunikere det. Samtidig har man på nuværende tidspunkt kun meget få automatiske kontroller på plads, og kvalitetssikring sker primært gennem manuelt arbejde udført af de få medarbejdere, der arbejder med data til daglig. Alligevel er der sket forbedringer i forhold til tidligere, “... hvor tidligere så var det en manuel proces, der godt kunne tage en halv dag, fordi så skulle man åbne alle filerne. måske printe dem ud. Skrive over i i hvad hedder det i Word måske så det over i Excel” [@bilagxxx]. 

I dag fungerer det bedre i samarbejde med Olga, idet der er bedre mulighed for at bede om den data man skal bruge: “der har vi egentlig gjort det sådan at nu kan de bare komme og bede om det, de har lyst til, og så sørger vi for at datainfrastrukturen er, og så er det egentlig bare tæt samarbejde med dem om, hvordan skal det her se ud, sådan så det viser de ting, de skal bruge.” [@bilagxxx]

Fremover vil Viborg FF, skulle have fokus på risikostyring, ved at automatisere flere af processerne, proces kontrollere tilgangen i hver afdeling

- Automatisere processer der er manuelle
- Udarbejdelse af datahåndbog 
- Automatiske kvalitets tjeks
- Dokumentation i data-log
- Standardiseret tilgang til databehandling 
- Ansvarsfordeling i de enkelte afdeling 
- Revurdering ML-model (relevans af model)
- Performance reviews af kamp-, spiller- og tilskuerdata

Selvom målet er fuld automatisering, erkender man, at hastighed nogle gange kræver manuelt arbejde, da Daniel f.eks. nævner: "men hvad nu hvis vi introducerer bare et manuelt step, sådan så I lidt hurtigere kan komme i gang øh med at få de ting, I godt kunne tænke jer at vide" [@bilagxxx]

[@datagovernanceinstitute_dgi]


## Accountabilities:
Viborg FF efterspørger netop mindre personafhængighed og mere systematisk ansvarsfordeling, hvilket stemmer overens med Data Governance principper om at implementere governance-roller. De er meget bevidste om risikoen ved at være for personafhængig, hvor viden flytter med medarbejderen: "altså du kan have medarbejdere, der sidder ude i... som sidder mega mega dygtige og skifter arbejdsplads, og de tager bare deres computer og flytter med, og så er der bare intet tilbage for virksomheden" [@bilagxxx]. Målet er derfor klart og tydeligt at: "Hvis jeg ikke er her i morgen, så skal vi kunne arbejde videre" [@bilagxxx].
Et fremtidigt struktureret opsyn, inklusive KPI’er for datakvalitet, vil styrke klubben overordnet set.
På nuværende tidspunkt er der ikke fordelt data governance roller i Viborg FF. Daniel og Olga påtager sig rollerne, men der er ikke klare retningslinjer for, hvem der har hvilket ansvar. Hvilket betyder, at den enkelte afdeling ved ikke, hvem de skal henvende sig til i de enkelte situationer. 

- **Data stakeholders:** Afdelingerne (Administration, Sporten, Fremmøde/Billetsalg)
- **Data Stewards:** Daniel, Olga, Anja, Josephine, Praktikanter
- **Custodians:** Olga, Eventii, NFC, Second Spectrum samt andre dataleverandører 

**Big G** inkluderer opgaver og beslutninger så som:

- Oprette datawarehouse
- Data ejerskab strategi
- Data på organisationsniveauet
- Sikring af data (GDPR)
- Rollefordeling
- Daniel fastlægger datastandarder for hele klubben

**Little G** inkluderer opgaver i det daglige så som:

- Dokumentation af datakilder
- Udarbejdelse og rensning af data
- Procesbeskrivelser
- Standardiserede måder at indtaste data på
- Olga laver validering af data efter kampe
- Palle indtaster kampdagsdata 

[@datagovernanceinstitute_dgi]

\newpage
## Decision Rights
For at kunne analysere Viborg FF's beslutningsprocesser i forhold til deres data, er der lavet et RACI-matrix til at vise hvilke roller, der har forskellige ansvar og deres roller i beslutningerne der bliver taget i organisationen.

![Raci-Matrix (Egen tilvirkning)](vff-raci.png){#fig-vff-raci width="100%"}

Hvem er del af beslutningsprocessen i Viborg FF, der er listet en række af relevante afdelinger og personer nedenstående som RACI-matrix er udviklet på baggrund af.


**Head of Data (Daniel)**

- Godkendelse af datastandarder
- Beslutninger om datainfrastruktur
- Dataprojekter


**Data Analyst (Olga)**

- Tjek datakvalitet
- Analyser + forberedelse af data til ML-modellen/modeller
- Kontaktpunkt for andre afdelinger, fx Palle


**Afdelinger (Sport, Administration, Billetter/Fremmøde)**

- Forretningsregler / guidelines
- Beslutter hvilke data som er relevant for driften af virksomheden


**Eksterne (Eventii, NFC, Second Spectrum)**

- Billet data
- Spiller og performance data


**Direktion**

- Bestyrelse 
- CEO/CFO

[@datagovernanceinstitute_dgi]


## Policies & Rules:
Det er vigtigt for Viborg FF at opsætte et sæt af regler for hvordan dataen skal arbejdes med, det kan hjælpe medarbejderne med at opnå et højere kvalitetsniveau. Det er især vigtigt at undgå de problemer, der opstår, når datastrukturen ændres uden klare retningslinjer, hvilket kan gøre tidligere automatiseringer svære at bruge: "Så alt det man har brugt tid på at automatisere, det er faktisk, jeg vil ikke sige ikke brugbart, men det var i hvert fald svært at sætte i brug [efter datastrukturen blev ændret]" [@bilagxxx]. Vigtigheden af dette understreges også af nødvendigheden af at kunne overtage hinandens arbejde ved fravær: "det skal være sådan at hvis Olga tager på ferie i 3 uger eller får tilbudt et jo i novo nordisk, at jeg [Daniel] så vil kunne overtage og forstå hendes kode" [@bilagxxx]. Fremadrettet kan de undgå problemer og øge deres datamodenhed ved at opsætte et regelsæt.


**Regler:**

- Kvalitets tjek – Data skal være rene, komplette og opdaterede
- Alle medarbejdere skal kende datakilder og processer
- Sikkerhed & GDPR – Persondata som sæsonkort, abonnement og spillere skal beskyttes
- Tilgængelighed – Data bruges aktivt i beslutninger, fx ved Palle og indkøb af varer
- Ansvarlighed – Sørge for altid at tage Ansvar for opgaverne
- At skabe værdi – Data skal understøtte sportslig og kommerciel performance
- Standard for datakvalitet – Faste valideringsregler (dataformat, manglende værdier, snake_case i kode)
- Retningslinjer for indsamling – Alt data skal tjekkes for GDPR
- Dataopbevaring – Definerede regler for fans, spillere og sponsor.
- Dokumentation – Alle datakilder dokumenteres i en data-log styret af Daniel
[@datagovernanceinstitute_dgi]


## Data Governance Process, Tools and communications
Daniel vil bære ansvaret som Data Governance Officer(DGO), hvilket gør ham ansvarlig for at kommunikere nye tiltag inden for datahåndtering ud til de andre afdelinger i organisationen. Det er vigtigt, at han er konkret og onboarder medarbejderne gennem en visuel gennemgang af de nye data regler, da de her krav til data efterspørgsler allerede eksisterer: “Det kræver, vi gør lige nøjagtigt de her ting her. Så det har vi valgt at implementere, det kommer til at påvirke jeres arbejde lige nøjagtigt sådan her. Så I skal gøre sådan her, sådan her og sådan. Og så laver vi en guide til dem. Og så det er sådan her det skal gøres frem” [@bilagxxx], men der mangler konkrete og faste regler, som f.eks. kunne fastgøres i en datahåndbog.
Daniel og Olga vil løbende tage målinger af, hvor effektive indgrebene er i realiteten, da den hurtige spredning af data efterspørgsel giver travlhed: "nu er det meget mere. Vi skal faktisk prøve at sørge for, at vi bare kan nå at holde fast i eller Nå de projekter vi har, fordi vi har rigelige opgaver, fordi det spreder sig, fordi man oplever, okay, det jeg har brugt fire timer før hver eneste dag på, det er for ham her løst på to minutter" [@bilagxxx]. Disse målinger vil blive præsenteret løbende for afdelingerne som en testimoni for fremgang. 

For at få en effektiv kommunikation, skal Daniel kunne: 

- Formidle programmets værdi og mål
- Skabe balance og forståelse mellem forretning, compliance og teknik
- Beskrive processer og resultater
- Dokumentere beslutninger, ansvar og metrics
- Formulere politikker og gældende regler
- Kommunikere tekniske emner til ikke-tekniske kolleger
- Indsamle succeshistorier og behov fra interessenter

VFF arbejder i dag med en række systemer, som alle generer nye data dagligt. Den sportslige afdeling bruger PowerApps til at registrere træningsdata, som efterfølgende analyseres og visualiseres i PowerBI. Afdelingen indsamler også spillernes præstationsdata under træning og kampe ved at anvende GPS-veste, som giver indsigt i spillernes belastning og løbemønstre.

På den kommercielle side anvender salgsafdelingen et CRM-system til at håndtere sponsorater, aftaler, indtjening og kundekontakt. Marketingafdelingen arbejder med data fra sociale medier, salg af merchandise og VFF app'en, hvor man kan følge fansenes adfærd.
På nuværende tidspunkt lagres data primært i Azure og Sharepoint, men i fremtiden ønsker man at udvikle sit eget datawarehouse, som kan samle data fra mange forskellige systemer og lagre det.

Dataafdelingens opgave er at fungere som bindeled mellem forretning og data. Afdelingen beskriver og standardisere processer, udarbejder politikker og fastsætter regler, der sikre en ensartet håndtering af data på tværs af organisationen. Kommunikation af beslutninger vedrørende data governance formidles primært gennem præsentationer på møder eller mail korrespondance via outlook.

- Indsamling af data – Palle indtaster kampdagsdata og Olga validerer
- Olga renser og strukturer data i standardformat
- Lagring af data - Alt data gemmes i fælles database/data-log
- Analyser – Data bruges til ML-modellen, kommercielle analyser og sportslig performance
- Rapportering – Resultater leveres til ledelse, marketing og sportsafdeling
- Feedback – Afdelinger giver feedback til Daniel → processen opdateres efter behov

[@datagovernanceinstitute_dgi]

\newpage
## Data Governance Work Program

![CRISP-Model. (Udleveret af Bjarne)](crisp-dm.png){#fig-crispdm width="40%"}

Ved implementering af en datadreven arbejdskultur, hvor de enkelte afdelinger følger datahåndbogen og Daniel indtræder som Data Governance Officer, vil næste skridt være oprettelse af workstreams. I en virksomhed der arbejder med data på en projektbaseret basis handler workstreams om at hvert projekt har en livscyklus. Daniels indsats som Data Governance Officer skal være med til at flytte organisationen fra differentiationsperspektiv, til integrationsperspektiv og hermed nedbryde siloer og forskellige grundlæggende antagelser af hvad data er “vi skal blive lidt skarpere på, at vi snakker om det samme, når vi snakker om data i en, hvad kan man sige, i en i en virksomhed” [@bilagxxx]. Som Data Governance Officer skal Daniel skelne mellem om projektet har “bløde” resultater, mens andre skal måles med SMART-tankegangen. 

- Specific (konkrete)
- Measurable (målbare)
- Actionable (handlingsorienterede)
- Relevant (relevante)
- Timely (rettidige)

Data Governance-programmerne skal være realistiske i deres scope og ressourcefordeling. De skal kunne levere værdi der hvor det er lovet, og prioritere de rigtige opgaver i de rigtige workstreams.
Implementering af data governance work program for Viborg FF vil medføre værdien af den tilgængelige data, medvirker til at forbedre ressourceplanlægning og hermed mindske madspild. Viborg FF får en øget fitness-for-use for deres data ved at revurdere deres modeller og dets outputs.

[@datagovernanceinstitute_dgi]


## Participants
Participants er det som Viborg FF i fremtiden burde arbejde imod at dele rollerne ud i organisationen for at skabe et bedre arbejdsmiljø og strømline deres processer gennem standardformater og skarpe roller, hvor at ledere og medarbejdere nemt kan effektivisere den daglige drift for at opnå bedre resultater og opnå mere.

- **Data Governance Officer(DGO):** Daniel
- **Data stakeholders:** Afdelingerne (Administration, Sporten, Fremmøde/Billetsalg)
- **Data Stewards:** Olga, Anja, Josephine, Praktikanter
- **Custodians:** Olga, Eventii, NFC, Second Spectrum samt andre dataleverandører 

**Big G** inkluderer opgaver og beslutninger så som:

- Oprette datawarehouse
- Data ejerskab strategi
- Data på organisationsniveauet
- Sikring af data (GDPR)
- Rollefordeling
- Daniel fastlægger datastandarder for hele klubben

**Little G** inkluderer opgaver i det daglige så som:

- Dokumentation af datakilder
- Udarbejdelse og rensning af data
- Procesbeskrivelser
- Standardiserede måder at indtaste data på
- Olga laver validering af data efter kampe
- Palle indtaster kampdagsdata 

Ved at give klare opgaver til Data Stewards/Custodians som kan arbejde med Little G (de daglige opgaver), vil det gøre arbejdsdagene nemmere for medarbejdere, men også skabe klare resultater og løse nye problemer hurtigere. Yderligere kan Big G (strategiske beslutninger) være med til at give VFFs ledelse bedre mulighed  for at tage beslutninger om hvordan nye arbejdsmetoder kan effektiviseres, samt skabe klare retningslinjer for medarbejderne i Little G.
Et eksempel kunne være en ændring i lovgivningen i forhold til GDPR, som Daniel samt direktionen tager en beslutning om at ændre arbejdsprocesserne blandt andet ved enten spillerinformation, sæsonkort eller lignende. Det kunne også inkludere ændring af datalagring.
[@datagovernanceinstitute_dgi]


\newpage
# Bilag 2: Datamodenhed

På baggrund af den udarbejdede Data Governance analyse, samt de interviews der blev foretaget under besøget ved Viborg FF, vurderes deres nuværende data modenhed til at ligge i det accelererende trin i fase 2. VFF viser tydelige tegn på at være på det accelererede trin, da data langsomt er blevet fastslået i virksomhedens kultur. Der arbejdes med at anvende data til at analysere og forbedre sportslige og kommercielle resultater, som kan medvirke til at reducere madspild, monitorere spillernes belastning og forbedre præstationer under kampene. VFF viser dog også tegn på at være på vej mod fase 3, da data ses som en konkurrenceparameter, hvor man ser sig selv som en af landets førende klubber inden for datamodenhed. Der er oprettet en dataafdeling, som består af data stewards og custodians, hvor Olga som data steward, allerede har klare opgaver om at rense, klargøre og vedligeholde data. Placeringen af fase 2 er baseret på en vurdering af Viborg FF's datastruktur, roller og processer der bruges dagligt. [@alexandra_find]

![Datamodenheds faser [@alexandra_find]](vff-dmfaser.png){#fig-dmfaser width="100%"}

VFF viser flere tegn på at være forbi fase 1 (Monitorere Driften). Data er ikke længere spredt uden styring, der findes faste systemer til både den sportslige og kommercielle data, blandt andet gennem CRM, Eventii og BI-dashboards [@alexandra_find]
. I interviewet nævner Palle at han har efterspurgt data på at kunne forbedre indkøbet af mad og drikke til hjemmekampe, samt resourceplanlægge bedre. Det viser at andre afdelinger i virksomheden begynder at efterspørge bedre datagrundlag og ikke befinder sig i den indledende fase, hvor at dataarbejde er tilfældigt og mangler retning. Daniel udtrykker også, at næste skridt for Viborg FF’s dataudvikling skal være oprettelse af et data warehouse.

Yderligere er nogle grundlæggende kendetegn for at organisationen er i fase 2 blandt andet at datahåndteringen stadig er præget af mange manuelle arbejdsgange, uformelle roller og mangel på faste processer. [@alexandra_find]
Datakvaliteten kontrolleres af enkelte personer som Daniel og Olga, samt praktikanter. Daniel nævner at “jeg oplever generelt en rigtig stor nysgerrighed på, hvad vi kan få ud af vores data” [@bilagxxx], hvilket viser en øget interesse fra andre afdelinger og ledelsen.

Viborg FF har vist en stærk bevægelse fra at overvåge driften (Fase 1) til at bruge data til tværgående læring (Fase 2) med en klar ambition om at udvikle konkurrenceevnen (Fase 3). For at kunne bevæge sig over i fase 3, skal Viborg FF implementere data governance [@bilagxxx]. Implementering af data governance vil medføre nedbrydning af siloer internt i klubben, på tværs af afdelingerne. Dette vil medføre en fælles forståelse for data, it og forretningsudvikling, samt bedre tværfaglig samarbejde på tværs af klubben. Viborg FF viser indikationer på at de er på vej imod fase 3, Daniel nævner “Det har jo ingen betydning altså for hvor høje spillere er til noget som helst i vores forretning [...]. Det vi skal være gode til det er, når vi nu har den data, så skal vi sørge for, at vi ikke bruger alt for lang tid på at undersøge alle mulige ting. Vi skal bruge data, der kan træffe beslutninger" [@bilagxxx]. Derved viser Daniel et stærkt syn på, hvilken retning Viborg FF arbejder imod, samt hvilket formål de har med at bruge dataen.

Vi vurderer ud fra Data Governance- og datamodenheds analysen at den bedste fremgangsmåde fremadrettet for Viborg FF er at udvide dataafdelingen med en til to medarbejdere til at hjælpe med at automatisere og udvikle processer som standardisere deres arbejde, Daniel udtaler “hvad er det for nogle udfordringer vi egentlig har i virksomheden [...]. Vi har de her processer. Det tager faktisk fire timer for en medarbejder at gøre hver dag. Vi har tre af de her medarbejdere. Det er 12 timer om dagen, som bliver brugt på noget, som er fuldstændig manuelt. Det skal fungere automatisk.” [@bilagxxx]. Ud fra hans kommentarer, vurderes det at en mangel på arbejdskraft spiller en stor rolle for hvad de kan nå i afdelingen i det daglige. [@alexandra_find]


# Bilag 3: Organisations diagram

![Organisations diagram [@viborgff_2019, Egen tilvirkning]](vff-organisation.png){#fig-vff-organisation width="100%"}



